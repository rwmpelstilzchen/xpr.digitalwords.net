title: החוברת החדשה אוֹקַלִינָה + חידוש לאתר

### ❦ חוברת חדשה

**אוֹקַלִינָה** היא המקבילה של [אוּקַלֵּיקַלּוּת]({filename}/pagxoj/katalogo/ukulele.md) ל[אוקרינה](https://he.wikipedia.org/wiki/%D7%90%D7%95%D7%A7%D7%A8%D7%99%D7%A0%D7%94). החוברת דו־לשונית, בעברית ובאספרנטו. [הדף בקטלוג]({filename}/pagxoj/katalogo/ocarina.md).

החוברת היא מתנה לראם ליום ההולדת החמישי שלו ♥🎂☺. זאת הזדמנות לספר שראם חולק [עולמות שהוא בונה](http://reem.digitalwords.net/) (כרגע אחד) ב[מיינטסט](http://www.minetest.net/) עם העולם. הוא מאוד אוהב את הקונספט של קוד פתוח, שאפשר לחלוק ולהשתמש ולשנות באופן חופשי; מתנת יום הולדת פתוחה שכל אחד יכול להוריד ולקרוא ולשנות את קבצי המקור שלה לפי רצונו נראית לי מתאימה במיוחד ☺



### ❦ אתר מחודש

* עיצוב מינימליסטי חדש, מאפס ולא על בסיס תבנית קיימת.
* מעבר מהמערכת הדינמית [וורדפרס](https://wordpress.org/) ל[פליקן](https://github.com/getpelican/pelican), שהיא [סטטית](https://www.staticgen.com/).

עם מעבר למערכת החדשה שונתה גם הכתובת של פיד העדכונים ל[זו](/abonrilato/atom.xml).



### ❦ ספויילרים לעתיד

* אותיות בצבעים; הגלגול הסופי של [הרעיון הזה](http://digitalwords.net/928/), לידי חוברת.
* אוקליקלות תעבור סידור מחדש בעזרת המערכת [LilyPond](http://lilypond.org/), שמפיקה פלט מאוד יפה (בניגוד ל־[TuxGuitar](http://tuxguitar.com.ar/), שמפיקה פלט זוועתי). כמו־כן, יתווספו מנגינות חדשות, דברי רקע קצרים לכל מנגינה. גם החוברת הזאת, המחודשת, תהיה דו־לשונית.
* בעתיד היותר רחוק: אוקליקלות 2, שתכלול מנגינות בשני קולות (על אוקוללה אחד, ב[פוליפוניה](https://he.wikipedia.org/wiki/%D7%A4%D7%95%D7%9C%D7%99%D7%A4%D7%95%D7%A0%D7%99%D7%94)).

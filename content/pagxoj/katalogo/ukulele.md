title: אוקליקלות

<span class="kataloga-bildo">
	<img src="{filename}/senmova/katalogo/ukulele.png" alt="ציור של נער/ה מחזיק/ה באוקוללה" />  
	<a class="pure-button" href="{filename}/senmova/pdf/ukulele.pdf">
		<i class="icon-down-circled ikono"></i>
		הורדה
	</a>
</span>
**אוּקַלֵּיקַלּוּת** היא חוברת למתחילים עם מנגינות לנגינה על כלי־פריטה קטנטן שנקרא „אוּקוּלֶלֶה” (השם הזה, ʻukulele, מגיע משפה שנקראת הוואיאית, והמשמעות שלו היא „פרעוש קופץ”). המגנינות — כולן פשוטות או שפושטו וקוצרו — כתובות הן בתיווי רגיל והן בטבלטורה, שהיא שיטה קלה במיוחד ללימוד (בחוברת הסבר מלא על אופן הנגינה). החוברת מתאימה הן לילדים והן למבוגרים והרפרטואר בה מגוון (מ„היום יומולדת”, דרך „מחול השעות” של פונקיילי, וכלה במנגינת־הנושא של „האחים סופר מריו”…); בתי אילאיל (6) מנגנת ממנה בשמחה רבה בלימוד עצמאי.

תוכלו להדפיס בעצמכם את החוברת, או לקרוא אותה מהמסך. **קובץ PDF זמין [כאן]({filename}/senmova/pdf/ukulele.pdf)**.

אשמח לשלוח אליכם **חוברת מודפסת**; [צרו קשר](http://me.digitalwords.net/) ☺

**קבצי המקור** של החוברת מאוחסנים כולם ב־[GitHub](https://github.com/rwmpelstilzchen/ukulele); בדף הראשי שם יש קישורים עם מידע נוסף כמעט על כל השירים והמלחינות/ים. בשימוש בתוכנה החופשית [TuxGuitar](http://tuxguitar.com.ar/) תוכלו לשמוע את המנגינות כשבזמן אמת מסומן המקום המתאים בטבלטורה ובתווים, כמו גם אופן הנגינה על ציור סכימטי של אוקוללה. בעתיד אמיר את הקבצים לפורמט של התוכנה [LilyPond](http://lilypond.org/), שמפיקה פלט הרבה יותר אסתטי וקריא.

אוקוללה אפשר להשיג בלא מעט חנויות לכלי־נגינה. זה כלי נהדר למי שרק מתחילים ללמוד לנגן בכלל, אבל הוא [לא](http://www.youtube.com/results?search_query=Honoka+Azita) [צעצוע](http://www.youtube.com/results?search_query=Jake+Shimabukuro); גם המחיר עבור אוקוללה טוב הוא בהחלט סביר. בחנות [ספיר](http://www.saphirmusic.co.il/) בירושלים יש עותקים מודפסים (אם נותרו).

title: אודות
slug: pri

**פוּשִׁישִׁית** היא הוצאה לאור קטנה קטנה, של איש אחד. כל מה שיוצא בפושישית יוצא הן בפורמט דיגיטלי (+קוד מקור) והן בדפוס במחיר עלות ההדפסה, כאשר קיימת הקפדה על קו עיצובי מיוחד ודיוק טיפוגרפי.



## השם „פושישית”

חיפושיות אהבתי מאז שאני זוכרת את עצמי. [חיפושיות זבל](https://he.wikipedia.org/wiki/%D7%97%D7%99%D7%A4%D7%95%D7%A9%D7%99%D7%AA_%D7%96%D7%91%D7%9C) ו[פרות משה רבינו](https://he.wikipedia.org/wiki/%D7%9E%D7%95%D7%A9%D7%99%D7%AA_%D7%94%D7%A9%D7%91%D7%A2) היו, ועודן, האהובות עלי.

שפה וטיפוגרפיה ועיצוב של ספרים לקח לי קצת יותר זמן לאהוב. הפעם הראשונה שנתקלתי באופן מודע בטיפוגרפיה היתה בכתה א׳, כשהחלטתי שרווחים בין מילים זה לא יפה ונקודות קטנות (שעכשיו אני יודעת לקרוא להן אינטרפונקטים ושלרומאים היו רעיונות דומים…) בין מילים יפות הרבה יותר. את אהבתי לבלשנות אני חייבת ל<a href="http://en.wikipedia.org/wiki/Languages_of_Arda">טולקין</a>.

כשרציתי, אי אז, להוציא לאור תרגום של המאמרים שעדיין לא תורגמו מ„<a href="http://en.wikipedia.org/wiki/Anarchism_and_Other_Essays">אנרכיזם ומאמרים אחרים</a>” של <a href="http://en.wikipedia.org/wiki/Emma_Goldman">אמה גולדמן</a> ותרגומים של כתבים אנרכיסטיים אחרים שעדיין לא תורגמו, חשבתי להוציא תחת השם „הוצאת חיפושית” (שורש חפ״ש, חופש), אלא שחיפוש „חיפושית הוצאה לאור” באינטרנט העלה שכבר קיימת הוצאה בשם הזה. הזמן עבר, ופרוייקט התרגום עדיין לא הושלם (אם כי אני מקווה שיושלם לא בעתיד הרחוק מדי), ובינתיים ההוצאה המתוככנת הפכה לבית לדברים אחרים. את בעיית השם פתרתי בעזרת בתי <a href="http://twitter.com/Lulitroll">אילאיל</a>, שקראה בעבר לחיפושית „פושישית”, pušišít (מה שהשתנה ל־<a href="http://twitter.com/Lulitroll/status/22468796915">šipušít</a> משם ל־xipušít, כמו המבוגרים).



## מה ואיך יוצא בפושישית?

יש יותר קדימה מאשר אחורה. נושאים שבהם הייתי שמח לראות את פושישית עוסקת הם מוסיקה ותחומים הסובבים מסביב לליבה הרעיונית של חירות, שחרור מכבלים והפלת חומות: אנרכיזם, זכויות בעלי־חיים (כולל <a href="http://en.wikipedia.org/wiki/Homo_sapiens_sapiens">הומו סאפיינס סאפיינס</a>), (אי־)אלימות, מיניות (קווירית ובכלל), אתאיזם, קוסמופוליטיות ועוד (גם בתחומים אחרים). אם אתם רוצים להוציא טקסט בפושישית, <strike>צרו</strike> קִשרו קשר (ר׳ הדף „<a href="?page_id=20">איך להשתתף?</a>”).

העקרונות שעומדים מאחורי מה שיוצא בפושישית הם:

* הכל זמין בפורמט אלקטרוני (PDF) ובפורמט מודפס, כאשר זה הראשון מופץ בחינם וזה האחרון מופץ במחיר כיסוי עלות ההדפסה בלבד.

* הקפדה על העיצוב ועל הדיוק הטיפוגרפי. חלק גדול מהאיורים הם <a href="http://en.wikipedia.org/wiki/Engraving">תחריטים</a>, <a href="http://en.wikipedia.org/wiki/Woodcut">קסילוגרפים</a> ו<a href="http://en.wikipedia.org/wiki/Etching">תצריבים</a>. הבחירה הזאת נובעת בעיקר בגלל מהאסתטיקה שלהם, מההשתלבות היפה שלהם עם טקסט כתוב ומכך שגם בהדפסה זולה, בשחור־לבן, הם נראים טוב. השראה חשובה היא האתר האגדי „<a href="http://snark.co.il/">סנרק</a>”, שהיה כאן עוד כשבאינטרנט היה חור (אם להשתמש בביטוי השחוק).<br />
הכל מסודר ב־<a href="http://scripts.sil.org/XeTeX">XeLaTeX</a>, עם פונטים מתקדמים (<a href="http://nitens.org/taraborelli/latex">הדגמה</a>).

* קבצי המקור זמינים (ב־<a href="http://en.wikipedia.org/wiki/LaTeX">LaTeX</a> עבור הטקסטים וב־<a href="http://en.wikipedia.org/wiki/XCF_(file_format)">XCF</a> או [SVG](https://he.wikipedia.org/wiki/SVG) עבור הגרפיקה), ברוח <a href="http://en.wikipedia.org/wiki/Open_source">הקוד הפתוח</a>.

* מבחינת <a href="http://en.wikipedia.org/wiki/Intellectual_property">קניין רוחני</a> (למקרה שאתם מכירים במושג, או במושג הקניין בכלל…): כל מה שכתבתי אני, יודה רונן, משוחרר לחופשי, רק בבקשה [תנו קרדיט](https://creativecommons.org/licenses/by/4.0/) (CC BY). בטקסטים אחרים הבחירה נתונה בידי הכותבים/מתרגמים.



<h2 id="presajxoj">קבלת עותקים מודפסים</h2>

אמנם, כאמור, כל מה שיוצא בפושישית זמין לקריאה במחשב, כקובץ PDF, אך העיצוב תמיד בנוי במחשבה על דפוס. לדעתי המהדורות המודפסות הרבה יותר אסתטיות וקריאות מאלה הממוחשבת.

עותק מודפס תוכלו ליצור בעצמכם, או לקבל ממני אם [תבקשו](http://me.digitalwords.net/). במקום להסתבך עם ענייני תשלום (צ׳ק בדואר, <a href="https://www.paypal.com/">PayPal</a> וכד׳), בטח בסכומים קטנים כאלה (עלות הדפסה + עלות משלוח), החלטתי לפשט את העניין: תגידו לי כמה עותקים לשלוח ולאן, ואשלח (אם אתם נמצאים בירושלים, יהיה אפשר אולי להעביר באופן ישיר ולחסוך את המשלוח). את התשלום אל תעשו אלי אלא תתרמו אותו למטרה שאתם חושבים שהיא ראויה (כל עוד היא לא מקדמת מיליטריזם, שוביניזם, גזענות, סוגנות וכיו״ב…). מי שלא יכול לתרום, מוזמןת לקבל עותקים בחינם.

<small>הנה רשימה אישית שלי, לא מוציאה, לארגונים שאפשר לתרום להם: <a href="http://www.newprofile.org/">פרופיל חדש</a>, <a href="http://free.org.il/">שב״י</a>, <a href="http://www.ginger.org.il/">זנגביל</a>, <a href="http://www.stoptorture.org.il/">הוועד הציבורי נגד עינויים בישראל</a>, <a href="http://www.btselem.org/">בצלם</a>, <a href="http://www.awalls.org/">אנרכיסטים נגד גדרות</a>, <a href="http://activestills.org/">אקטיבסטילז</a>, <a href="http://maritbenisrael.wordpress.com/%d7%a1%d7%a4%d7%a8%d7%99%d7%99%d7%aa-%d7%92%d7%9f-%d7%9c%d7%95%d7%99%d7%a0%d7%a1%d7%a7%d7%99/">הספריה בגן לווינסקי</a>, <a href="http://www.mtzedek.org.il/abouttav.asp">התו החברתי</a>, <a href="http://www.clfb.org.il/">הספריה המרכזית לעיוורים, כבדי־ראיה ומוגבלים</a>, <a href="http://www.archive.org/">ארכיון האינטרנט</a>, <a href="http://www.taayush.org/">תעאיוש</a>, <a href="http://www.hotline.org.il/">מוקד סיוע לעובדים זרים</a>, <a href="http://www.acri.org.il/">האגודה לזכויות האזרח בישראל</a>, <a href="http://www.prisonersliteratureproject.com/">The Prisoners Literature Project</a>, <a href="http://www.isav.org.il/">האגודה הישראלית נגד ניסויים בבעלי חיים</a>, <a href="http://esperanto.org.il/">Esperanto-Ligo en Israelo</a>, <a href="http://www.machsomwatch.org/">מחסום watch — לא למחסומים</a>, <a href="http://www.msf.org/">Médecins Sans Frontières</a>, <a href="http://www.gisha.org/">גישה — מרכז לשמירה על הזכות לנוע</a>, <a href="http://www.allforpeace.org/">רדיו כל השלום — רדיו ללא גבולות</a>, <a href="http://he.humans-without-borders.org/">אדם ללא גבולות — סיוע לנגישות רפואית</a>, <a href="http://www.lownp.com/">Library on Wheels for Nonviolence and Peace</a>.</small>

אם תרצו לקבל עותק עם אותיות גדולות מיוחד (אותיות קידוש־לבנה), לנוחות הקריאה, אכין לכם עותק כזה.



<h2 id="retejo">האתר</h2>

האתר מופק באמצעות מערכת [סטטית](https://www.staticgen.com/) בשם [פליקן](https://github.com/getpelican/pelican). קבצי המקור מאוחסנים [כאן](https://github.com/rwmpelstilzchen/xpr.digitalwords.net).



-------

יום מעניין וקריאה נעימה ומועילה,  
[יודה רונן](http://me.digitalwords.net/)
